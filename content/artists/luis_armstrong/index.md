---
title: Louis Armstrong
subtitle: Satchmo
description: Satchmo
summary: Satchmo
type: post
date: 2022-06-30
style: [dixie, swing]
instrumenty: [trąbka, wokal]
born: 1901
dead: 1971
draft: false
---
Od łobuza do ikony kultury amerykańskiej. Od poprawczaka po _"Galerię Sław Rythm & Bluesa"_. Tak spełnia się
sławny _amerykański sen_. No tak, ale z takim talentem było to raczej oczywiste. Jak przystało na prawdziwego 
_dixielandowca_ wychowywał się w _Nowym Orleanie_. Muzyki uczył się w zaprzyjaźnionej rodzinie żydowskiej _Karnoffskich_.
Przygrywał też do _"kotleta"_ na statkach rzecznych, ulicach, aż odkrył go __[Kid Ory]({{< ref "/artists/kid_ory" >}})__. 

I od tego momentu jego kariera się rozkręciła: __[King Oliver]({{< ref "/artists/king_oliver" >}})__, _Chicago_, _Nowy Jork_, własne zespoły - _Hot Five_, _Hot Seven_.
Filmy obok __Franka SInatry__, __Binga Crosby'ego__, __Grace Kelly__, __Barbara Streisand__. Nominacje do nagrody _Grammy_. 
Był tak popularny, że nawet politycy wykorzystali jego sukces - wysłano go w trasę po świecie, aby świadczył o tolerancji
rasowej w USA. Niektórzy mieli mu za złe jego naiwność, ale w moim odczuciu __Armstrong__ był przede wszystkim muzykiem, nie politykiem.

Znamy go przede wszystkim poprzez jego charakterystyczny, ochrypły głos. Ale jego wkład do __jazzu__ był o wiele większy. Jego rewelacyjna
improwizacja doprowadziła do przesunięcia punktu ciężkości ze wspólnej, symultanicznej i polifonicznej improwizacja całej grupy na
solowy pokaz umiejętności muzyka. Robił to już __[King Oliver]({{< ref "/artists/king_oliver" >}})__, ale __Armstrong__ upowszechnił ten sposób gry.

Podobnie było ze _scatem_, czyli specyficznie __jazzowym__ śpiewaniu improwizacji na pozbawionych sensu sylabach. Też nie był pierwszy,
ale jego _Heebie Jeebies_ stało się przebojem i swoistego rodzaju wykładnią śpiewania. Podobno zapomniał tekstu i wymyślił to na poczekaniu:

{{<audio src="../../audio/Armstrongscat.ogg">}}

Kiedy umierał w 1971 roku __jazz__ był już bardzo daleko od tego, co grał __Armstrong__. _Bebop_, _cool_, _jazz modalny_ ... on tego
nie grał, był wierny swojemu _swingowi_ i _dixie_. Nie był jak __Miles Davis__ - zawsze w awangardzie. Współcześni jemu mieli mu
niekiedy to za złe. Ale on tak czy siak był i będzie królem. I jak król został uhonorowany. Nie tylko ulice, skwery nazwane jego imieniem.
Jego dom rodzinny przemianowano na muzeum, jego imieniem nazwano też lotnisko w _Nowym Orleanie_.