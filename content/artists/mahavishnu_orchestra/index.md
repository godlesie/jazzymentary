---
title: "Mahavishnu Orchestra"
subtitle: "Trzy inkarnacje"
description: "Trzy inkarnacje"
type: post
date: 2025-11-21T20:26:52+01:00
style: [Jazz rock] 
instrumenty: [Zespół]
born: 1971
dead: 1987
state: USA
draft: false
---
To zespół, który razem z [Weather Report]({{<ref "artists/weather_report">}}) i [Return to Forever]({{<ref "artists/return_to_forever">}})
tworzył podwaliny [Jazz rocka]({{<ref "history/jazz_rock">}}). W przeciwieństwie do pozostałych ich muzyka była psychodeliczna i zorientowana
na orientalną muzykę hinduską. Jej założyciel - __John McLaughlin__ - zafascynowany był guru *Chinmoya* i mistrzowsko adaptował
klasyczną muzykę indyjską do zachodniego języka instrumentalnego. Prawdę mówiąc nie przepadam za tą wersją __jazzu__.

Pierwszy skład był zjawiskiem sejsmicznym w krajobrazie muzycznym wczesnych lat 70-tych. W epoce zdominowanej przez bardów, rock progresywny i
glam pojawienie się w pełni instrumentalnego kwintetu o takiej precyzji i brutalnej energii było szokiem zarówno dla publiczności *jazzowej*
jak i *rockowej*. Ta formacja nie tylko ukształtowała fundamenty gatunku [jazz fusion]({{<ref "history/jazz_rock">}}), ale osiągnęli
bezprecedensowy sukces ustanawiając nowe standardy intensywności i złożoności technicznej.

Trzon zespołu tworzył jeden człowiek - gitarzysta __John McLaughlin__, a reszta składu często się zmieniała. Warto tu wspomnieć o dwóch
z nich, którzy na pewno doczekają się swoich artykułów - skrzypek __Jean-Luc Ponty__ i perkusista __Billy Cobham__. W ich rozwoju można wyróżnić
trzy fazy - stąd podtytuł postu. Pierwsza była hybrydą elektrycznego *rocka*, synkopowanych rytmów funkowych i indyjskiej muzyki klasycznej.
Druga inkarnacja charakteryzowała się świadomym odejściem od surowej, skoncentrowanej energii na rzecz bogatszych, bardziej złożonych 
aranżacji orkiestrowych, co było odzwierciedleniem kompozytorskich ambicji lidera.

Powrót zespołu po 8-letniej przerwie stanowiło trzeci wcielenie zespołu, związanego z rewolucją syntezatorową. Było to radykalne
zerwanie z przeszłością, przede wszystkim pod względem brzmienia, w którym kluczową rolę odgrywały syntezatory.

Trwały wpływ muzyki __Mahavishnu Orchestra__ na świat muzyki wykracza daleko poza granice [jazz fusion]({{<ref "history/jazz_rock">}}).
Dziedzictwo zespołu, oparte na technicznej brawurze, kompozycyjnej innowacyjności i bezkompromisowej intensywności, inspirowało i nadal inspiruje artystów z najróżniejszych gatunków, od rocka progresywnego po hip-hop, a jego twórczość pozostaje żywa dzięki samplingowi.

{{<youtube WhzDBGiOTvg>}}