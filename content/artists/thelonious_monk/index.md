---
title: "Thelonious Monk"
subtitle: "The Loneliest Monk"
description: "The Loneliest Monk"
type: post
date: 2025-10-12T12:19:35+02:00
style: [hardbop] 
instrumenty: [piano]
born: 1917
dead: 1982
state: USA
draft: false
---
To jeden z trudniejszych tematów, z którymi się tu spotkamy. Jednocześnie niezrozumiany jak i uwielbiany. Lista albumów tzw.
hołdowniczych jest imponująca. Niektórzy uważali nawet, co było nieprawdą, że nie umiał grać na fortepianie. Było to jednak
samoograniczenie.

Rozpoczynał swą karierę w latach 40-tych w klubach *Harlemu* wraz z takimi sławami jak [Charlie Parker]({{<ref "artists/charlie_parker">}})
i [Dizzy Gillespie]({{<ref "artists/dizzy_gillespie">}}). Uczestniczył w ten sposób w narodzinach [bebopu]({{<ref "/history/bebop">}}).
Styl ten był antytezą zbyt przesłodzonego już w tym okresie [Swingu]({{<ref "history/swing">}}), a najbardziej kanciaste i dysonansowe
tematy tworzył właśnie __Monk__. Były one na tyle popularne, że wielu je kopiowało, także jego charakterystyczny *"bebopowy*" beret. Jednak
nadal pozostawał w cieniu swoich wielkich współpracowników.

Od 1947 roku próbował sił na własną rękę. W tym klasycznym okresie powstały jego najważniejsze standardy, m.in. sławne __`Round Midnight__.
Niestety dopadł fo pech. Policjanci przeszukujący jego samochód znaleźli narkotyki, należące zresztą do kogoś innego. Dostał za to
6-letni zakaz występów na żywo w klubach serwujących alkohol. A to w tamtych czasach oznaczało znaczącą utratę publiczności.

Kiedy wrócił z wygnania, zaczął się najbardziej komercyjny okres jego twórczości, zaczął być bardziej doceniany, choć w pełni
został doceniony dopiero po śmierci w 1982 roku.

Uważany jest nie tylko za jednego z twórców [Bebopu]({{<ref "history/bebop">}}), ale i w ogóle nowoczesnego __jazzu__. Choć...
gdy słucham __Monka__ odnoszę wrażenie, że był ekstremalnie trudny. Kanciaste brzmienia, dysonansowe melodie. Jego cechą charakterystyczną
były tzw. płaske nony i kwinty (trytony), które w tradycyjnej muzyce europejskiej uważane były za najbardziej dysonujące współbrzmienia.
Oznacza to, że aby słuchać __Monka__ trzeba uzbroić się w dużą dozę zrozumienia. Jego __jazz__ nie jest już muzyką rozrywkową, jakim był
[Swing]({{<ref "history/swing">}}), lecz bardziej podróżą intelektualną, do której trzeba być dobrze przygotowanym.

{{<youtube "IrAfjW5qiyo">}}