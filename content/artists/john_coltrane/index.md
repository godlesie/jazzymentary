---
title: John Coltrane
subtitle: Giant
description: Giant
type: post
date: 2024-07-31T00:00:00Z
style: [hard bop]
instrumenty: [saksofon]
born: 1926
dead: 1967
state: USA
draft: false
---
Zawsze preferowałem saksofon w porównaniu do trąbki, choć wielu to właśnie trąbkę uważa za wiodący instrument __jazzu__. A *"primus inter pares*" wśród saksofonistów był __John Coltrane__. Urodzony w *Karolinie Północnej*, wychowany w *Filadelfii* otrzymał solidne wykształcenie muzyczne. Początkowo grał na saksofonie altowym, ale w toku jego niezwykłej kariery skoncentrował się na tenorze. Był tytanem pracy z instrumentem. Potrafił ćwiczyć po 15 godzin dziennie, gdy nagrywał __Love Supreme__ zamknął się w pokoju na 4 dni - medytował, modlił się i ćwiczył. Zdarzało mu się nawet zasnąć z instrumentem w ręku.

Jak to często bywało w tamtych czasach uzależnił się od heroiny. Ale jego głębokie korzenie religijny, żarliwa wiara pomogły mu uwolnić się od nałogu. W ogóle jego religijność jest bardzo interesująca. Nie ograniczał się do jednej religii - czytywał teksty hinduskie, chińskie, japońskiej, żydowskie i pewnie wiele innych. Wiele jego późnych nagrań to *de facto* modlitwy.

Nie był takim innowatorem jak [Miles Davis]({{<ref "/artists/miles_davis">}}), jednak doprowadzał __jazz__ do perfekcji. Każdy szanujący się saksofonista studiował jego solówkę w __Giant Steps__. Jego droga twórcza doprowadziła go na skraj __free jazzu__, choć nie wszedł w niego w pełni. Jago następcy uważali go za ojca założyciela tego podgatunku.

Zmarł przedwcześnie, w wieku 40 lat. Dopadła go heroina, lata po jej porzuceniu. Spekuluje się, że zainfekował się od igły - zmarł na raka wątroby. Nie da się nie doceniać jego spuścizny. Grał z największymi i był największy - obok [Luisa Armstronga]({{<ref "/artists/luis_armstrong">}}), [Duke Ellingtona]({{<ref "/artists/luis_armstrong">}}), [Milesa Davisa]({{<ref "/artists/miles_davis">}}) stał się ikoną gatunku, gigantem, który wykonał __Giant Steps__:

{{<youtube "KwIC6B_dvW4">}}