---
title: "Modern Jazz Quartet"
subtitle: "Mjq"
description: "Mjq"
type: post
date: 2025-10-23T08:09:41+02:00
style: [cool] 
instrumenty: [Zespół]
born: 1952
dead: 1957
state: USA
draft: false
---
Dżentelmeni w smokingach, preferujący sale koncertowe od zadymionych klubów, łączący __jazz__ i __blues__ z muzyką klasyczną.
Ten zespół zmienił postrzeganie gatunku. Choć wywodzili się z gorącego tygla [bebopu]({{<ref "history/bebop">}}) świadomie
zwrócił się w stronę chłodnej precyzji, formalnej elegancji i kompozycyjnego rygoru. Ich osiągnięcia to nie tylko stworzenie
ponadczasowej muzyki - to także fundamentalna zmiana brzmienia i kulturowej zmiany *adresu* odbiorców. Była to cicha rewolucja,
która podniosła __jazz__ do sztuki koncertowej.

Choć jednym z załozycieli zespołu był [Ray Brown]({{<ref "artists/ray_brown">}}) to kanoniczny skład zespołu stanowili:
jego dyrektor artystyczny i architekt brzmienia - __John Lewis__ na fortepianie, serce i dusza grupy - __Milt Jackson__ na wibrafonie,
dbający o finanse grupy - __Percy Heath__ na kontrabasie i mistrz subtelności - __Connie Kay__ na perkusji.

__Modern Jazz Qartet__ był jedym z pierwszych i najważniejszych propagatorów idei *Third Stream* (trzeciej drogi), terminu ukutego znacznie
później dla oznaczenia syntetycznej formy muzyki łączącej improwizacyjną witalność i rytmikę __jazzu__ z formalną dyscypliną i technikami
kompozycyjnymi europejskiej muzyki klasycznej. __John Lewis__ świadomie czerpał z barokowych form polifonicznych, głównie fugi - inspirował
się tutaj głównie __Janem Sebastianem Bachem__. Było to urzeczywistnieniem artystycznej wizji odejścia w __jazzie__ od modelu
*"solista z akompaniamentem"* na rzecz postawienia wszystkich członków zespołu w roli równorzędnych partnerów w muzycznym dialogu.

Kwartet odszedł od typowej wcześniej, cyklicznej struktury *temat - solo - temat*. Wiele ich utworów miało bardziej złożoną, przekomponowaną
formę, przypominającą logikę dzieł klasycznych. Mimo to zachowali fundamentalne cechy __jazzu__. SIlne poczucie [bluesa]({{<ref "history/blues">}})
oraz pulsujący [swing]({{<ref "history/swing">}}) stanowiły rdzeń ich tożsamości.

Znaczenie __Modern Jazz Quartet__ wykracza daleko poza ich bogatą dyskografię. Ich wpływ odcisnął się nie tylko na muzyce, także na sposobie jej
prezentacji i kulturowym postrzeganiu gatunku. Odegrali też pionierską rolę w formalizacji edukacji __jazzowej__. W 1957 roku, z inicjatywy
__Johna Lewisa__ założono __School od Jazz__. Był to jeden z pierwszych letnich obozów __jazzowych__, który stał się wzorcem dla późniejszych warsztatów
__jazzowych__ na całem świecie.

{{<youtube rVtNlSX1nac>}}