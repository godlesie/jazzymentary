---
title: "Duke Ellington"
subtitle: "Książe"
description: "Książe"
type: post
date: 2022-10-07
style: [swing] 
instrumenty: [piano, bandleader]
born: 1899
dead: 1974
draft: false
---
Przyznam szczerze, że miałem kłopot z pisaniem o __Ellingtonie__. Nie za bardzo przepadam
za nim. Jest to o tyle dziwne, bo jest on jednym z gigantów __jazzu__, obok __Milesa Daviesa__,
__Charlie Parkera__, [Louisa Armstronga]({{< ref "/artists/luis_armstrong" >}}) i innych.

Był elegancikiem - stąd jego przydomek _Duke_ (_książe_), tak był wychowany przez rodziców, którzy jak na
ówczesne czasy i kolor skóry byli całkiem zamożni. To oni także nauczyli go grać na fortepianie, choć początkowo
nie garnął się do tego. Nie on pierwszy wprowadził elegancję do __jazzu__, choć to on wyniósł ją na szczyt. W końcu
grywał przede wszystkim w salach balowych.

Był kompozytorem i aranżerem, lecz bardziej chyba polegał na współpracy z __Billym Strayhornem__, którego niestety
pozostawiał w cieniu swojego _"wielkiego ego"_. Oprócz gry do tańca występował też w filharmoniach i na ten użytek tworzył
suity i inne bardziej rozbudowane kompozycje.

Lubił antagonizować swoich muzyków na zasadzie _dziel i rządź_. O ile jego główny rywal do miana _króla Big Bandu_ 
[Count Basie]({{< ref "/artists/count_basie" >}}) skłaniał się w swojej grze głównie w kierunku adaptacji __bluesa__,
__Ellington__ rzadko po niego sięgał. Był bardziej słodkawy, choć zdarzały mu się też, szczególnie w późniejszym okresie
utwory bardziej agresywne, dzikie. Zresztą sam określał swoją muzykę jako _"poza kategorią"_.

Stworzył lub współtworzył ponad tysiąc kompozycji. Niektóre, innych kompozytorów, na stałe połączyło się z jego postacią.
Sporo z nich stało się niezapomnianymi standardami. A jednak unikam go i cały czas zachodzę w głowę dlaczego.
