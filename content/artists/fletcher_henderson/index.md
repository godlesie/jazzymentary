---
title: Fletcher Henderson
subtitle: Smack
description: Smack
summary: Smack
type: post
date: 2022-07-10
style: [dixie, swing]
instrumenty: [piano, bandleader]
born: 1897
dead: 1952
draft: false
---
Był pierwszym znanym liderem __big bandu__. Pochodził z afroamerykańskiej rodziny klasy średniej. Matka uczyła go gry na pianinie, 
ale on wolał matematykę i chemię - ukończył w tych kierunkach uniwersytet w _Atlancie_. Jednak jego przeznaczenie dopadło go
w _Nowym Jorku_. Pracował tam na pół etatu jako laborant, wynajmował mieszkanie z, nieznanym mi, pianistą. Na szczęście dla 
__jazzu__ ów muzyk rozchorował się i __Fletcher__ go zastąpił. I tak już zostało.

Jego kariera nabrała rozpędu, gdy w 1924 roku zatrudnił do swojej orkiestry [Louisa Armstronga]({{< ref "/artists/luis_armstrong" >}}).
Ale nie tylko on. Inne sławy: __Benny Carter__, [Coleman Hawkins]({{<ref "artists/coleman_hawkins">}}), __Chu Berry__, __Sun Ra__.

To między innymi on wprowadził, do diś obowiązujący skład __big bandu__: osobne sekcje trąbek, saksofonów. Ustalił też standard
muzyki __swingowej__. Ale podobnie jak u __Duke'a Ellingtona__ nie działał sam. Wspierali go genialni aranżerzy - __Don Redman__ i 
później __Benny Carter__. Nie był genialnym pianistą, ale miał talent do wynajdywania talentów, choć gorzej mu już szło z ich
zatrzymywaniem. Wypadek samochodowy przyhamował nieco jego karierę. Pałeczkę przejęli inni, jak choćby __Benny Goodman__, u którego także później
pracował - głównie jako aranżer. 

Na koniec warto wspomnieć jeszcze o jednej rzeczy, którą wprowadził __Henderson__. Bardzo dbał o nienaganne maniery muzyków. Dobrze
ubrani, ogoleni, czytający nuty. Dało to w efekcie kopa wśród innych muzyków do kształcenia się muzycznego.