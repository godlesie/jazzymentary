---
title: "Miles Davis"
subtitle: "Miles Davis"
description: "Miles Davis"
type: post
date: 2024-07-12T13:08:51+02:00
style: [bebop, hard bop, cool, fusion, acid] 
instrumenty: [trąbka]
born: 1926
dead: 1991
state: USA
draft: false
---
Czas, aby podjąć wyzwanie i napisać coś o najważniejszej chyba postaci *świata jazzu*. I choć we wstępniaku zarzekałem się, że
nie będę lał wody, to jak to w tym przypadku tego nie zrobić? Istnieje anegdota, i chyba przytoczę ją już mocno przekręconą, jak __Miles__ był na przyjęciu,
siedząc przy jakiejś wyfiokowanej kobiecie, usłyszał tekst - "Jestem żoną najbogatszego człowieka w USA, a Pan?". "A ja wynalazłem
5 styli muzycznych". O ile ta rozmowa pewnie się nie odbyła, to deklaracja artysty była całkiem na miejscu. Ale z drugiej strony, jak to w anegdocie, jest
w niej trochę przesady.

Urodził się w dość zamożnej rodzinie dentysty i od 12-tego roku życie grał na trąbce, z którą już wówczas wiązał przyszłość. Praktykował u 
[Charlie Parkera]({{<ref "/artists/charlie_parker">}}), czyli [bebop]({{<ref "/history/bebop">}}), potem zakładał już własne zespoły, zazwyczaj z legendami __jazzu__, ale już w innym stylu - [cool]({{<ref "/history/cool_jazz">}}), w ten sposób powstała klasyczny album 
[Birth of the Cool]({{<ref "/albums/birth_of_the_cool">}}). 

Następne przystanki to __Hard bop__ (album [Walkin`]({{<ref "albums/walkin">}})), __jazz modalny__ (__Kind of Blue__). W latach 70-tych porzucił klasyczny __jazz__ na rzecz eksperymentowania z elektroniką (__Bitches Brews__), __Fusion__ (__Amandla__, __TuTU__), a nawet __Rap__ (__DoBoop__).

__Miles__ miał też mroczną stronę - był damskim bokserem, połowę życia spędził z narkotykami. A kiedy wyszedł na prostą, stał się ich neofickim wrogiem.
Był też zazdrosny o własną osobę. Znana jest historia saksofonisty, który ośmielił się zagrać dłuższą solówkę od niego - zniszczył jego karierę.
Nasz znany gitarzysta jazzowy __Jarosław Śmietana__ opowiadał o audiencji u __Milesa__ - olał go, nawet na niego nie spojrzał. Jego koncerty w ostatnich 
latach były co najmniej dziwne. Grał tyłem do publiczności, a i tak były to pojedyncze dźwięki. Nawet w chwilę przed śmiercią wpadł w furię na lekarzy - w
wyniku tego dostał wylewu wewnątrzczaszkowego i zmarł. Może lepiej nie zajmować się jego biografią...

Nie każdemu podobało się jego nowe oblicza, właściwie każda z jego płyt była wtedy nowością i czymś innym od
poprzednich. Wiele z nich przedstawię w sekcji [albumy]({{<ref "/albums">}}). Ale to później... Teraz przedstawię tylko jeden jego utwór, który, chyba nie tylko ja uważam za jego wizytówkę: __All Blues__.

{{< youtube "xb3iCpu-JFs" >}}