---
title: "Oscar Peterson"
subtitle: "Mahardża fortepianu"
description: "Mahardża fortepianu"
type: post
date: 2025-02-18T18:12:16+01:00
style: [mainstream] 
instrumenty: [piano]
born: 1925
dead: 2007
state: Kanada
draft: false
---
Mój ulubiony pianista. Choć to między innymi on spowodował, że przestałem grać na fortepianie. Ale i on miał to samo - gdy ojciec puścił
mu płytę __Arta Tatuma__, na kilka tygodni rzucił grę - do końca życia był to jego idol. Nawet gdy mieli zagrać razem, nie odważył się.

Gdyby żył w XVIII wieku, nazywałby sie __Mozart__. Filigranowy, technicznie perfekcyjny, 
miał świetne wyczucie [bluesa]({{< ref "/history/blues" >}}). Jego lewa ręka to był istny wulkan. Myślę, że wielu uczestników klasycznych
konkursów pianistycznych mogło by mu pozazdrościć techniki. Zresztą w młodości liznął całkiem sporo wykształcenia muzycznego i cytował klasyków,
np. __Siergieja Rachmaninowa__ w swoich kompozycjach.

Karierę zawodowego pianisty zaczął w latach 40-tych, jako 14-latek. Od tej pory grał już z największymi - [Countem Basie]({{< ref "/artists/count_basie" >}}),
[Dizzy\'em Gillespiem]({{< ref "/artists/dizzy_gillespie" >}}), [Charlie\'em Parkerem]({{< ref "/artists/charlie_parker" >}}), [Ella Fitzgerald]({{< ref "/artists/ella_fitzgerald" >}}). Jednak najbardziej znany jest z własnego tria, często rozszerzanego o innych muzyków. Pierwszy skład z lat 50-tych to oprócz O.P. __Ray
Brown__ na basie i __Herb Ellis__ na gitarze, w późniejszym okresie __Ellisa__ zastąpił __Ed Thigpen__ na perkusji. Także trio z __Joe Passem__ na gitarze było
bardzo udane. 

Jego styl był tak charakterystyczny, że przynajmniej ja, poznam go wszędzie - __Mainstream__ - to dziwne pojęcie. Opiszę go szczegółowo w innym miejscu,
ale tutaj napiszę tylko, że to mieszanina [Swingu]({{< ref "/history/swing" >}}), [bebopu]({{< ref "/history/bebop" >}}), [cool jazzu]({{< ref "/history/cool_jazz" >}}), a właściwie wszystkiego co do tej pory w [jazzie]({{< ref "/history/jazz_definition" >}}) osiągnięto:

{{<youtube "96jO3y8TVn8">}}
