---
title: Jazzymentary
subtitle: "czyli blog o jazzie"
type: default
draft: false
---
Jazz ma wiele oblicz. Właściwie są ich dziesiątki, a jego historia sięga już
ponad stu lat. Powszechnie ocenia się, że jego style zmieniały się co dziesięć lat.
Przeszedł więc drogę od *raga do rapu*, jak można by sparafrazować tytuł znakomitej książki [Joachima-Ernsta Berendta](https://lubimyczytac.pl/autor/51342/joachim-ernst-berendt)
*Od raga do rocka*.

Jest tu i muzyka do kotleta i do tańca, melodyjna i całkiem pozbawiona na pierwszy rzut oka struktury. Gra się go solowo, zespołowo
i w dużych orkiestrach. Może być kontemplacyjna, bujająca albo dzika. Grywana była i w burdelach i w filharmoniach. Tworzona przez
czarnych i białych; amerykanów, europejczyków, japończyków i innych; mężczyzn i kobiety. Co zatem wyróżnia muzykę zwaną __jazzem__?
Jak go zdefiniować? Ja nie znalazłem na to jednoznacznej odpowiedzi. Czy [swing]({{<ref "history/swing">}}) i __improwizacja__ są warunkiem koniecznym, czy tylko
wystarczającym? Nie umiem odpowiedzieć. Myślę, że każdy z nas - tych z nas lubiących jazz - odpowiada sobie na te pytania
we własnym zakresie. I każdy z nas, a przynajmniej ja, ma też swoją estetykę, którą w jazzie ceni najbardziej. 
I na pytanie czy lubię go - odpowiadam, że to zależy jaki - mam swoje polubienia i nie każdy styl mi odpowiada. Na tej
muzyce nauczyłem się, choć po latach, być elastycznym i wyrozumiałym.

Mam *lekkie* wykształcenie muzyczne, więc zainteresowanie nią jest niejako wpisane w moją historię.
Słuchałem przeróżnej - klasycznej, rockowej, rapowej, nawet techno i reggae. I w przedziwny sposób zawsze lądowałem
w niecce jazzu. Wracałem do korzeni, bo była to moja pierwsza muzyka, którą polubiłem i poznałem. I ciągle mnie zadziwia.
Dopiero teraz, po kilkudziesięciu latach podróży muzycznych odkrywam nowe choć stare. Rzeczy, których nigdy nie słuchałem, a które powstały
lata temu. Poznaję na nowo także tych, których już słuchałem. I tak powstała ta strona. Chcę się podzielić z Wami tymi odkryciami, 
ale też wiedzą, którą już posiadałem. Forma bloga nie jest idealna, ale daje możliwość uzupełniania na bieżąco wpisów w tak obszernym
temacie.
{{<divider>}}
Przepraszam z góry za formę *"Haiku"*. Lanie wody mi nie służy. Poza tym nie chcę namawiać, przekonywać, rzucać argumenty, chcę jedynie sugerować, trącić temat, a reszta to już Wy...

I jeszcze jedna ważna, przynajmniej dla mnie, sprawa. Pewnie zauważycie, że nie ostrzegam przed ciasteczkami na stronie - bo ich tu nie ma.
Nie ma również śledzenia aktywności, systemu reklamy. Nie ma też żadnego systemu wyszukiwań. Czyste, nieskalane hobby.
Korzystam też z ogólnie dostępnych informacji i muzyki zawartej na [wikipedii](https://pl.wikipedia.org) i [YouTube](https://www.youtube.com) oraz własnej pamięci i estetyce. Dlatego też nie roszczę sobie żadnych praw autorskich.
