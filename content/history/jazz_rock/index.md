---
title: "Jazz Rock"
subtitle: "Czas zmian"
description: "Czas zmian"
summary: "Czas zmian"
date: 2025-05-23T09:34:22+02:00
draft: false
---
Końcówka lat 60-tych ubiegłego wieku przyniosła nową jakość - *Rock*, ze swoim nowym, elektronicznym instrumentarium. Wielu młodych
muzyków wychowało się na tym stylu, a mając inklinacje __jazzowe__ zaczęło eksperymentować z nowym. Według mnie zaczęło się właśnie od
przejmowania instrumentarium - gitary elektryczne, gitara basowa, klawisze (fender, moog, syntezatory). Perkusja też została znacząco
rozbudowana. [Swing]({{< ref "history/swing">}}) stracił na znaczeniu, zresztą proces ten rozpoczął się już wcześniej, 
w epoce [free jazzu]({{< ref "history/free_jazz">}}). Za to na znaczeniu zyskał rytm. Ostała się jednak improwizacja.
Być może właśnie dlatego uznawano ten styl jako odmianę __jazzu__.

Nie wszyscy krytycy i fani byli zachwyceni nowym stylem. Ogłaszano koniec __jazzu__. __Herbie Hancock__ za swoją płytę *Future Shock* został
okrzyknięty zdrajcą idei. Podobne krytyki doświadczył [Miles Davis]({{< ref "artists/miles_davis">}}). Ale __jazz__ się zmienił, rozpadł
na dwa nurty. Ci, którzy pozostali przy klasycznym, grali tzw. __mainstream__. Nowe zaczęto nazywać __fusion__. Osobiście nie przepadam za tym terminem,
bowiem może oznaczać dwie rzeczy. Był osobny styl nazywany właśnie __jazz fusion__, mniej *rockowy* bardziej chyba *soulowy*. A wkładanie np.
__acid jazzu__ do jednego worka z __jazz rockiem__ nie pasuje mi. Dlatego pozostanę przy tych rozróżnieniach i opowiem o nich w innym
miejscu.

Nie tylko młodzi rozpoczęli ten proces. Również starzy *wyjadacze* weszli do tego nurtu. Wspomniani już [Miles Davis]({{< ref "artists/miles_davis">}}),
__Herbie Hancock__, __Chick Corea__ wyznaczali nowe kierunki obok __Mahavishnu Orchestra__, __Weather Report__. Wydaje się, że czysty styl
__jazz rock__ nie trwał zbyt długo. W pewnym momencie czas eksperymentów się skończył. Jednak wypracowane efekty pozostały. Coraz rzadziej słychać
było agresywne, miejscami psychodeliczne brzmienia. Powrócono do [swingu]({{< ref "history/swing">}}), wyrosły nowe fuzje - z *soulem*, *funky*,
*hip hopem*. A __jazz__ przestał być monolitem. Do dzisiaj można znaleźć pokłosie tej rewolucji. W świetnym serialu [Jazz](https://en.wikipedia.org/wiki/Jazz_(miniseries)) to co działo się po 1970 roku potraktowano po macoszemu. Wielu prominentnych muzyków nadal uważa, że __jazz__ to tylko to co powstało
przed tym rokiem. Ja jednak nie mogę się z tym zgodzić. Trudno twierdzić, że tzw. *muzyka poważna* zakończyła się wraz z np. __Mahlerem__. Muzyka się
rozwija i musi rozwijać. Inaczej nadal gralibyśmy na bębenkach i flecikach przy ognisku. (Howq)