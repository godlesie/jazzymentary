---
title: Storyville
subtitle: Dzielnica bezprawia
#type: history
description: Dzielnica burdeli i nocnych klubów i czarnych Nowego Orleanu.
summary: Dzielnica burdeli i nocnych klubów i czarnych Nowego Orleanu.
date: 2022-05-02
---
Dzielnica burdeli, nocnych klubów i czarnych Nowego Orleanu. To tam, według własnej legendy,
__[Jelly Roll Morton]({{< ref  "/artists/jelly_roll_morton" >}})__ wymyślił __jazz__. 
Tu też wychował się __[Louis Armstrong]({{< ref "/artists/luis_armstrong" >}})__, 
a trąbkę __[Buddy Boldena]({{< ref "/artists/buddy_bolden" >}})__ słychać było w całej dzielnicy.

W owych czasach Nowy Orlean był ważnym portem i w dodatku wojennym. A jacy są marynarze i żołnierze *każden wie*.
Dzielnica _Storyville_ nadawała się do tego idealnie. Istniała między 1897 a 1917 rokiem i nigdy się
tak nie nazywała. To pisarze i dziennikarze wymyślili nazwę _Storyville_. 

Miasto było jedną wielką mieszanką etniczną - biali i czarni, kreole (potomkowie francuskich osadników), hiszpanie i włosi, kubańczycy, 
haitańczycy i kto ich tam jeszcze wie. I co za tym idzie na ulicach rozbrzmiewała także ich muzyka: francuskie arie operowe, piosenki
neapolitańskie, grane na bębnach rytmy afrykańskie, dźwięki z Haiti i Kuby, wreszcie __blues__ z Delty Mississipi i 
__[ragtime]({{< ref "/history/ragtime" >}})__.

Czarni muzycy wiedli prym wśród muzyków, dając występy tak w burdelach i kawiarniach, jak i na ekskluzywnych imprezach. Grali nową muzykę - 
mieszankę europejskich skal i instrumentów z afrykańskimi rytmami i pentatoniką. Była jednocześnie żywiołowa i melancholijna, durowa i molowa, 
do tańca i do różańca. A muzycy nagle, z pucybutów i fryzjerów, stawali się królami - bogatymi i wyuzdanymi. Wielu z nich kończyło tragicznie.
W trumnie lub wariatkowie. 

Ale biali od początku też uczestniczyli w procesie powstawania __jazzu__ i to oni dokonali w 1918 roku historycznego, pierwszego
nagrania - *The Original Dixieland Jazz Band*. Oni też pierwsi zawitali do Europy. Wystąpili przed brytyjską rodziną królewską 
oraz w Paryżu podczas podpisania traktatu wersalskiego.

Ale *"dobre czasy"* czasy skończyły się w 1917 roku, kiedy to burmistrz Nowego Orleanu, na żądanie Armii Stanów Zjednoczonych
zamknął definitywnie dzielnicę. Uzasadnieniem było demoralizowanie wojska. A muzycy z dnia na dzień stracili zajęcie. Znowu z królów
stali się fryzjerami i pucybutami. Na szczęście nie wszyscy. Ci co pozostali na placu boju rozpierzchli się po całych Stanach.
A głównym kierunkiem ich migracji stało się Chicago.
{{<divider>}}
Kto wie czym by się ta cała historia jazzu skończyła, gdyby pozostawiono dzielnicę __Storyville__ w sppokoju. Być może __jazz__ 
pozostał regionalną ciekawostką, popularną, ale tak jak __country__ graną dla grona wiernych, lecz nielicznych fanów na festiwalach
całego świata. A może wprowadzony wraz z nim blichtr sławy, mrok narkotyków nie kłułby nas w oczy wśród dzisiejszych gwiazd muzyki
rozrywkowej. Może ...