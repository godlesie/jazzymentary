---
title: "Blues"
subtitle: "forma muzyczna"
description: "forma muzyczna"
summary: "forma muzyczna"
date: 2022-11-24T11:54:08+01:00
draft: false
---
O nie! Nie będą się w tym felietonie zajmował __Bluesem__ przez duże "B" jako gatunkiem. To zasługuje na osobny
blog. Tym bardziej, że nie jestem oblatany w temacie. Będzie o __bluesie__ przez małe "b" - formie muzycznej. A w czym różnica?
Otóż gatunek to bardziej styl grania, czasem dobór formy do niego, konwencja lub tradycja. Gatunkiem jest _Opera_, wystawiana
scenicznie, z przebiegiem dramatycznym, śpiewana. Forma jest nieważna. Gatunkiem jest też __Jazz__ - synkopowany, improwizowany, 
[swingujący]({{< ref "/history/swing" >}}).

Z formą jest inaczej. Bliżej jest jej do techniki, formalnego zestawu zasad, które powinny obowiązywać. Formę można używać w wielu
gatunkach. __blues__ jest podstawą __Bluesa__, występuje w [jazzie]({{< ref "/history/jazz_definition" >}}), muzyce __rockowej__...
właściwie można jej użyć wszędzie.

Osobiście dla mnie w __bluesie__ najważniejsze są trzy elementy, w większym lub mniejszym stopniu rygorystycznie przestrzegane.
Ale w końcu na tym polega urok muzyki, że nie trzyma się sztywno reguł, lecz je w ciekawy sposób urozmaica. Niestety będzie trochę
terminów muzycznych, ale cóż - czasami trzeba. Postaram się jednak przybliżyć je jak najlepiej.

## forma właściwa
To nazwa wymyślona przeze mnie na bieżąco, aby odróżnić od formy __bluesa__. Koncept opiera się na tym, że w utworze można wyróżnić
pewne charakterystyczne części przebiegające w czasie i posiadające jakąś melodię. Zazwyczaj są one symetryczne i opisywane są w taktach - najbardziej atomowej cząstki muzycznej (pomijając same nuty). __Blues__ zbudowany jest zazwyczaj z trzech 8-taktowych części, choć może być także 12-taktowy, w następstwie AAB.

## skala bluesowa
Europejska tradycja muzyczna dzieli oktawę na 12 podstawowych dźwięków. Skala to wybór pewnej grupy wśród nich. Na przykład skala durowa i 
molowa składa się z 7 dźwięków spośród tych 12. Pentatonika z kolei ma ich 5, a skala chromatyczna wszystkie 12. Skala __bluesowa__ to mieszanina
durowej i molowej. W tradycji muzyki europejskiej skala durowa kojarzy się
pogodnie a molowa smutno. To dlatego marsz pogrzebowy jest w tonacji molowej, a marsz weselny w durowej. __Blues__ zawierając elementy obu 
skal może być zarówno pogodny jak i smutny. Te dźwięki rozszerzające tryb emocjonalny nazywają się __blue note__ i są realizowane w różny sposób
na różnych instrumentach. Te, które mogą swobodnie kształtować wysokość dźwięku, na przykład głos  czy instrumenty strunowe, często grają dźwięk
gdzieś pomiędzy. Na tych, które mają ściśle określoną wysokość, np. fortepian jest to albo zagranie szybko po sobie dwóch dźwięków, albo zagranie
ich razem. Poniżej pokażę __blue note_ w notacji muzycznej (zaznaczone na niebiesko):

{{<figure src="../../media/image/blue_note.png" alt="Blue Note" title="Blue Note">}}

## harmonia bluesowa
Harmonia to następstwa akordów, a to są współbrzmienia dźwięków. Widziałem książki grubsze od biblii, które traktowały o harmonii, 
więc będzie krótko. Każdy styl muzyczny charakteryzuje się pewnymi specyficznymi następstwami akordów - harmonią.
W __bluesie__ ten pochód jest bardzo charakterystyczny. Występuje tutaj niechętnie widziana w tradycji europejskiej kadencja V-IV-I stopnia skali. Tym się różnie właśnie __blues__ od naszych przyzwyczajeń. Dziś oczywiście nie robi to na nas takiego wrażenia. A jednak jest inna
od _Bacha_, _Mozarta_, czy _Beethovena_.
{{< divider >}}
Ale tak na prawdę nie potrafię wyjaśnić fenomenu __bluesa__. Gdy słucha się muzyki, to nagle staje się jasne, że to jest to.
Czasem jest wyraźne, czasem bardziej rozmyte - gdzieś w tle.

Ale wracając na ziemię - kiedyś myślałem, że __jazz__ opiera się na __bluesie__. A to nie prawda. Zacznijmy od tego, że __blues__
zagościł w __jazzie__ dopiero w latach 20-tych XX wieku. I był tylko jednym z jego elementów i do tego niekoniecznym. Także _skala bluesowa_
nie jest jego podstawą - __jazz__ wykorzystuje też inne skale.
