---
title: Jazz
subtitle: Próba definicji
type: _default_
date: 2022-05-01
description: Podobnie jak wiele pojęć z zakresu kultury jazz trudno jest zdefiniować jednoznacznie.
summary: Podobnie jak wiele pojęć z zakresu kultury jazz trudno jest zdefiniować jednoznacznie.
---
Podobnie jak wiele pojęć z zakresu kultury __jazz__ trudno jest zdefiniować jednoznacznie. Jego rozwój jest na tyle długi,
a różnorodność tak duża, że wiele rzeczy składająca się na niego uległo już erozji. Da się jednak wyróżnić kilka elementów,
na które składa się tak wieloznaczeniowe zjawisko.

## Skala bluesowa
Kompozycje muzyczne wyrosłe na gruncie europejskiej tradycji w przeważającej części oparte są na dwóch skalach: 
*majorowej* (durowej) i *minorowej* (molowej). Z kolei skale afrykańskiej tradycji często są oparte na tzw. *pentatonice*.
O ile pierwsze składają się z 7 dźwięków, o tyle drugie z 5. Połączenie tych dwóch skal dało w wyniku *skalę bluesową*.
Charakteryzuje się ona trzema tzw. *blue note* - czyli w języku nutowym *tercją małą*, *kwartą zwiększona* i *septymą małą*.
Sprawa jest jak zwykle bardziej skomplikowana i warta osobnego postu, ale na teraz powinno wystarczyć. __Jazz__ w początkowych etapach rozwoju mocna eksploatował tę skalę, podobnie zresztą jak formę i tematy bluesowe. Później
związki te osłabły.

## Synkopowane rytmy
Strona ta przeznaczona jest dla *"nie-muzyków"*, ale i tak nie uniknę języka muzyków. I w tej sekcji znowu będzie jego trochę.
Do rzeczy: w klasycznej muzyce europejskiej, szczególnie tej lżejszej, akcenty muzyczne w takcie przypadały na jego 
nieparzyste części - czyli na 1 i 3 w metrum 4/4. Synkopa, czyli przesunięcie akcentów na 2 i 4 w tradycji
europejskiej była wyłącznie urozmaiceniem. W __jazzie__ jest regułą. Podobnie ma się sprawa z *triolami*, czyli podziałem
podstawowej jednostki rytmicznej na 3 części. I znowu - w tradycji europejskiej była właściwie ozdobnikiem, teraz jest regułą,
z akcentami na 1 i 3.

## Improwizacja
Choć o tym często się nie mówi, w muzyce europejskiej istniała od dawna improwizacja. W jednej z form pozwalała ona na
ozdabianie jakiś figur muzycznych, co było dość powszechne. W solowych koncertach klasycystycznych stosowano tzw. *cody*,
gdzie dawano upust umiejętnościom improwizacyjnym solisty. W __jazzie__ sytuacja jest odwrotna - to improwizacja stanowi 
sedno utworu: temat - improwizacja - temat. Taki jest schemat typowego utworu jazzowego.

## Swing
Swing ma dwa znaczenia. Pierwsze dotyczy stylu jazzowego, powstałego około lat 30-tych ubiegłego stulecia. Drugie znaczenie
ma wymiar estetyczny i dotyczy całego __jazzu__. Jego definicja jest kolosalnie trudna. Oznacza w jakiś sposób wczuwanie się
w słuchaną muzykę, niejako automatyczną chęć poruszania się w jej rytmie.
{{<divider>}}
Sprawa nie jest zatem łatwa. Nic z powyższych osobno nie stanowi o __jazzie__. Nie zawsze występują razem. Do końca lat 60-tych sprawa była 
prostsza - częściej spotykano wszystkie powyższe cechy razem. Ale tylko częściej. __Free jazz__ opierał się wyłącznie na improwizacji,
współczesny __jazz__ opiera się na zupełnie innych skalach, a synkopowane rytmy są obecne w praktycznie każdej obecnej muzyce 
popularnej.