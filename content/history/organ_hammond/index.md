---
title: "Organy Hammonda"
subtitle: "Historia i znaczenie"
description: "Historia i znaczenie"
summary: "Historia i znaczenie"
date: 2026-01-02T19:53:56+01:00
draft: false
---
Jeśli ktoś słuchał klasycznego *rocka*, __jazzu__ lub *bluesa* jest duża szansa, że zna to brzmienie: głębokie,
wirujące, niemal organiczne. To właśnie dźwięk __organów Hammonda__, ikony, która zdefiniowała brzmienia całych
gatunków muzycznych. Za tym legendarnym instrumentem kryje się historia pełna przypadków i zaskakujących zwrotów akcji.

*Laurens Hammond*, człowiek, który dał światu jeden z najbardziej ekspresyjnych instrumentów, był z wykształcenia mechanikiem
oraz płodnym wynalazcą, lecz nie muzykiem. Jego firma zajmowała się produkcją zegarów sprężynowych i tasowaczy do brydża.
Inspiracją do stworzenia serca instrumentu - koła tonowego - były ruchome zębatki w jego zegarach elektrycznych i dźwięki,
które generowały. 

Zanim instrument trafił do klubów __jazzowych__ i scen *rockowych* został wprowadzony na rynek jako tańsza i kompaktowa alternatywa
dla wielkich kościelnych organów piszczałkowych. To był sukces, jednak sprowokował establishment. W 1936 roku *Federalna Komisja Handlu*
oskarżyła firmę o *fałszywe i wprowadzające w błąd* reklamy, jakoby nowy instrument był w stanie odtworzyć brzmienie organów piszczałkowych.
Odbył się fascynujący pojedynek - w kaplicy Uniwersytetu w *Chicago* stanęły na przeciw siebie organy __Hammonda__ za 2600 dolarów i warte
75000 organy kaplicy. Choć __Hammond__ przegrał, to rozgłos medialny okazał się bezcenny. Tak więc instrument został zawłaszczony przez
rewolucjonistów __jazzu__ a później rocka. Poza tym właściciele klubów zorientowali się, że otrzymanie organów w klubie jest tańsze niż
całego [Big Bandu]({{<ref "history/big_band">}}).

Charakterystyczne, wirujące i przestrzenne brzmienie, będące synonimem __organów Hammonda__, nie pochodziło od samego instrumentu,
lecz z zewnętrznego głośnika. Jego twórca, *Donald Leslie*, także chciał imitować organy piszczałkowe. __Hammond__ się temu 
kategorycznie sprzeciwił. A jednak... muzycy pokochali to połączenie i to właśnie ta kombinacja zyskała status ikony.
Ostatecznie dopiero w 1980 roku firma __Hammonda__ przyznała się do błędu i... kupiła firmę *Leslie*.

Muzycy zafascynowali się dwiema *"wadami"*, które nadają brzmieniu instrumentu jego surowy, perkusyjny charakter. Pierwszy to 
*key click* - kliknięcie słyszalne w momencie naciśnięcia klawisza. Drugi to *crosstalk* - przesłuch - subtelne przenikanie
dźwięku z sąsiednich kół tonowych. Kiedy inżynierowie próbowali naprawić owe *błedy* konstrukcyjne, muzycy kategorycznie
oprotestowali.

Uruchomienie organów to prawdziwe wyzwanie. Potrzeba aż 12 sekund i odpowiednia procedura, aby rozpędzić koła tonowe instrumentów.
W dobie instrumentów odpalanych jednym guzikiem i natychmiast, wydawać się to może anachronizmem, lecz muzycy polubili ten rytuał.

Wśród wielu modeli produkowanych przez firmę __Hammond__ najpopularniejszym stał się __B-3__. Posiadał dwie klawiatury,
każda z 61 klawiszami oraz klawiaturę pedałową obejmującą co najmniej 2 oktawy. Nie miał wbudowanego wzmacniacza i głośników, więc
muzycy wykorzystywali najczęściej o głośniki *Lesliego*. Jego klawisze miały zaokrąglone krawędzie (od modelu B-2), co ułatwiało
szybkie wykonywanie pasaży. Najważniejszą innowacją tych organów była perkusja harmoniczna, której zadaniem było emulowanie takich
instrumentów jak harfa, marimba czy ksylofon. Był to najdłużej produkowany model firmy - od 1954 do 1974 roku:

{{<youtube e3X5J_wGHrw>}}