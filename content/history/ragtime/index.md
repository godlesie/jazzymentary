---
title: "Ragtime"
date: 2022-05-27T13:41:41+02:00
description: Poszarpane metrum
summary: Poszarpane metrum
draft: false
---
__Ragtime__ podobnie jak __Blues__ nie jest zaliczany do gatunków __jazzowych__, a jednak jest z nim kojarzony.
Był popularny w latach 1895 - 1919. Jest też chyba pierwszą _stricte_ amerykańską muzyką. Zasadniczo
przeznaczony na fortepian, chociaż powstawały również jej wersje wokalne, na orkiestrę, czy mały zespół. Podłożył podwaliny pod
__jazz__, choć brakowało mu elementu improwizacji. Wielu ówczesnych muzyków __jazzowych__ wplatało go w swoje występy.

__Ragtime__ wywodził się ze społeczności afroamerykańskich miast południa i wbrew powszechnej opinii nie w *Nowym Orleanie*, lecz głównie *Sodalin* w *Missouri*, gdzie urodził się i działał jego czołowy przedstawiciel [Scott Joplin]({{<ref "artists/scott_joplin">}}).
Był mieszaniną XIX-wiecznego stylu fortepianowego, wzorowanego na __Chopinie__, __Schubercie__, __Liszcie__ oraz *marsza*, *polki* i *walca*. Wszystko to okraszone rytmiką i intensywnością właściwą murzyńskim wykonaniom. Zresztą sama nazwa, pochodząca od *ragged time* - poszarpane metrum mówi wiele o tej muzyce.

W powszechnym odczuciu __ragtime__ zawsze kojarzony będzie ze starym, czarno-białym kinem, burleską i amerykańskimi _minstrelami_. Po roku 1917 stracił na popularności na rzecz rozkwitającego __jazzu__. Przeżył jednak kilka renesansów, z których
najważniejszy to ten z lat 70-tych, gdy muzykolog i pianista __Joshua Rifkin__ wydał płytę z utworami __Joplina__. Do tego film
__Żądło__, w którym muzycznym tematem przewodnim stał się _The Entertaimer_ __Scota Joplina__. O ile ten utwór jest najlepiej znanym,
o tyle dla mnie najlepiej charakter __ragtimu__ oddaje *Maple Leaf Rag* [Scotta Joplina]({{< ref "artists/scott_joplin">}}):

{{<youtube "Rad6UvoGHV8">}}