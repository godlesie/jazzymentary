---
title: Chicago
subtitle: Wietrzne miasto
#type: history
description: Przygotowanie do swingu
summary: Przygotowanie do swingu
date: 2022-07-08
---
Nie wiem dlaczego muzycy z _Nowego Orleanu_ wybrali Chicago po zamknięciu [Storyville]({{< ref "/history/storyville" >}}).
Mogę jedynie przypuszczać, że kluczowa była tu prohibicja, trwająca od 1919 do 1933 roku. Kanada -> Wielkie jeziora -> przemyt
-> mafia. A gdzie mafia i alkohol tam permanentna impreza. Nowa muzyka, idealna do tańczenia cieszyła się ogromną popularnością.
Legendy opowiadają, że mafiosi fundowali swoim ulubionym muzykom obstawę, sowicie opłacając ich występy na prywatnych, zamkniętych
przyjęciach. 

A sama muzyka? Zmieniała się. [King Oliver]({{< ref "/artists/king_oliver" >}}) sprowadziła do miasta
[Armstronga]({{< ref "/artists/luis_armstrong" >}}). To tam właśnie powstają jego sławne zespoły: __Hot Five__ i __Hot Seven__.
__Jazz__ powoli przestaje być wspólną improwizacją a zaczyna solowym popisem improwizacji - a jego królem był [Armstrong]({{< ref "/artists/luis_armstrong" >}}).

Na ulicach jednak królował __blues__ - obecnie nazywany _miejskim_. Przywędrował tu także z południa. I to nie tak, że wcześniej nie
był wykorzystywany przez __jazz nowoorleański__, a dopiero w _Chicago_ zaczął być jego integralną częścią.

Jest jeszcze jedna nowość. Choć nie do końca. Przed _Chicago_ muzycy też nagrywali, lecz teraz przemysł fonograficzny rozbujał
się na dobre. To tutaj nagrywano najsławniejsze płyty __jazzu nowoorleańskiego__ i __chicagowskiego__.

Obecnie cały __jazz__ do czasów [swingu]({{< ref "/history/swing" >}}) zwie się __dixie__. Niektórzy jednak rozdzielają go
na trzy odrębne style: __nowoorleański__, __nowoorleański w Chicago__ i __chicagowski__. Ja wolę jednak patrzeć na ten okres
jako jeden, jak zwał tak zwał. Ważne, że był wstępem do chyba najbardziej rozpoznawalnego stylu __jazzowego__: __swingu__.