---
title: Dixieland
subtitle: Jazz tradycyjny
type: _default_
date: 2022-06-15
description: Jazz tradycyjny
summary: Jazz tradycyjny
---
Mam problem z tytułem tego postu. Nazwa __Dixieland__ jest obecnie w powszednim użyciu i dotyczy całego __jazzu__
od początku II wieku aż do ery __[swingu]({{< ref "/history/swing" >}})__ lat 30-tych. A jednak obejmuje on swym zasięgiem przynajmniej dwa,
jak nie trzy style: _nowoorleański_, _nowoorleański w Chicago_ i _chicagowski_. I to właśnie _styl nowoorleański_
jest przez nas kojarzony z tym __jazzem__ tradycyjnym. Poza tym jego odrodzenie w latach 70-tych wywołało pejoratywne
odczucia: uważano, że jest to (w owym czasie) muzyka czarnych grana wyłącznie przez białych.

Nazwa pochodzi od starego określenia tzw. linii "Masona-Dixona" oddzielającej stany południowe od północnych.
Pierwszy raz pojawiła się w nazwie zespołu z 1917 roku _"The Original Dixieland Jass Band"_, który przy okazji,
w tym samym roku nagrał pierwszą stricte __jazzową__ płytę:

{{< audio src="../../audio/Original_Dixieland_Jass_Band_-_Livery_Stable_Blues_(1917)_alternate_edit.ogg" >}}

We wczesnych latach sekcję rytmiczną stanowiła tuba i banjo, które w czasach __chicagowskich__ zastąpiły kontrabas
i gitara. W sekcji melodycznej też zachodziły zmiany. Wpierw wszystkie instrumenty melodyczne grały jednocześnie
melodię i improwizację. Formalnie, według teorii muzycznej, nazywa się to _polifonią_. Potem zaczęło się to zmieniać - 
i znowu w __Chicago__. Ciężar melodyczny z _polifonii_ przesuwa się na jeden instrument, który prowadzi improwizację, a
reszta czeka na swoją kolej. Dlatego też wyodrębniono nowy styl. W muzyce tej słychać już nadchodzący 
__[Swing]({{< ref "/history/swing" >}})__.
{{< youtube "playlist?list=OLAK5uy_m1_sIgVbJ7SHVeHJZCdbAkorVji6OOvVw" >}}
{{<divider>}}
Do dziś ta muzyka - __jazz tradycyjny__ - ma swoją wierną publikę. Każda szanująca się orkiestra dęta na całym świecie
gra standardy tego gatunku i w tym stylu.