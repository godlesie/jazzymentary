---
title: "Jive Talk"
subtitle: "Język buntu"
description: "Język buntu"
summary: "Język buntu"
date: 2026-01-02T17:07:38+01:00
draft: false
---
__Jive Talk__ to wyspecjalizowany *slang* społeczności Afro-Amerykańskiej, powstały jako mechanizm oporu kulturowego i 
wyraźnego protestu. Zwany też był *Harlem jive*, *żargon jazzowy* lub *parlance of hip*. Wyłonił się z tętniącego życiem 
środowiska kulturowego początku XX wieku, a jego początki sięgają *Harlemu* w *Nowym Jorku* około lat 20-tych, w czasie 
rewolucji kulturalnej znanej jako *Renesans Harlemu*. Niektórzy sugerują, że niektóre słowa __Jive__ mają powiązania 
etymologiczne z językiem __Wolof__ z *Afryki Zachodniej*, który był jednym z głównych języków w okresie handlu
niewolnikami.

Osiągnął szczyt popularności i wpływów w społeczeństwie afroamerykańskim w erze [Swingu]({{<ref "history/swing">}}), kiedy
__jazz__ stał się dominującą formą muzyki popularnej. __Jive Talk__ słuzył jako język kodowy przeznaczony do wyłącznego użytku
Afroamerykanów i  pozwalał na utrzymanie wewnętrznej integralności kulturowej w obliczu systemowego rasizmu i unikanie inwigilacji.
Był też wyróżnieniem grupowym. Dzięki niemu świat dzielił się na __hepcata__ - wtajemniczonego - i __square__, który nie rozumiał
ukrytego znaczenia.

__Jive__ charakteryzował się dynamiczną formą, opisywaną jako *język w ruchu*, a jego struktura wykazywała rytmiczną kadencję
i prozodię bezpośrednio inspirowaną muzyką *swingową*. Sam sposób mówienia miał naśladować rytm muzyki, intonacja była ściśle
związana z wykonaniem i muzycznym. Jego ciemną stroną był ścisły związek z narkotykami - wiele słów nawiązywało do nich, zwłaszcza
do marihuany.

Gdy w 1938 roku __Bob Callway__ opublikował pierwszy słownik tego języka jego wpływ, ekskluzywność i hermetyczność zaczął tracić
na znaczeniu. Stał się jednak lingwistycznym wzorem dla późniejszych amerykańskich ruchów kontrkulturowych, zwłaszcza tzw. *bitników* i
slangu *hip-hopowego*. Poza tym __jive__ wprowadził terminy, które na stałe weszły do standardowego języka angielskiego i nie tylko:

- *gig* - płatny występ muzyka, a obecnie każde krótkoterminowe zajęcie,
- *hip* - bycie na bieżąco, modnym. Stąd obecnie modny termin *hipster*,
- *dig* - rozumieć, doceniać,
- *cool* - opanowanie, spokój i dystans,
- *groovy* - ekscytacja, energia, ruch.

Estetyczny wpływ __Jive Talk__ odbił się także na kulturze materialnej, a jego sztandarowym wyrazem był *Zoot Suit*, garnitur z
szerokimi nogawkami, wąskimi mankietami i długimi marynarkami z szerokimi klapami. Powstał także taniec *jive* wywodzący się 
ze swingu

{{<youtube _8yGGtVKrD8>}}