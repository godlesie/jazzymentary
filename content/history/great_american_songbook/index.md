---
title: Great American Songbook
subtitle: składnica standardów
type: history
description: Great American Songbook
summary: Great American Songbook
date: 2022-07-16
---
Europa szczyci się _klasykami wiedeńskimi_, _Bachem_, _romantyzmem_ czy _chorałem gregoriańskim_. Ma prawie 3 tysiące
lat historii. _Stany Zjednoczone_ istnieją od niespełna 250 lat, a i tak jego kultura opierała się na starej, dobrej
_Europie_. Złośliwcy twierdzą, że _amerykanie_ stworzyli jedynie Coca-colę i __jazz__. Jest to o tyle prawdą, o ile
dotyczy __jazzu__. 

Amerykanie są z tego dumni, pielęgnują więc pamięć o swoim wkładzie w światową kulturę. Tak powstał, z inicjatywy 
__Michaela Feinsteina__ _Great American Songbook_. Zamierzeniem podstawowym była ochrona i promowanie dziedzictwa
muzycznego _USA_ pierwszej połowy XX wieku. Jednak obecnie rozszerza się jego zakres o nowsze kompozycje.

W 1970 roku __Ringo Starr__ nagrał płytę _Sentimental Journey_ z melodiami lat 20-, 30-, i 40-tych pochodzących z
__Great American Songbook__. Co prawda album miał słabe recenzje, lecz sporą popularność. Wzbudził w ten sposób
zainteresowanie śpiewnikiem. __Willie Nelson__, __Linda Ronstadt__, __Natalie Cole__, __Sting__ -- by wymienić tylko
tych kilku muzyków, którzy wydali swoje albumy ze standardami pochodzącymi z tego śpiewnika.

Jeżeli chcesz dowiedzieć się więcej na temat __Great American Songbook__ zajrzyj stronę ich
[fundacji](https://thesongbook.org)

