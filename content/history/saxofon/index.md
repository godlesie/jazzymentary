---
title: "Saksofon"
subtitle: "Saksofon"
description: "Saksofon"
summary: "Saksofon"
date: 2024-03-31T20:31:53+02:00
draft: false
---
Dziś saksofon kojarzy się ewidentnie z __jazzem__, ale nie było tak od początku. Do klasyki wszedł dopiero w erze swingu, więc dobre 30 lat po powstaniu gatunku, gdzieś tak w erze [swingu]({{<ref "/history/swing/index.md" >}}). Ale od tego czasu, obok trąbki, jest właściwie synonimem __jazzu__.

Często w różnej maści teleturniejach pojawia się podchwytliwe pytanie o to jakim instrumentem właściwie jest __saksofon__. Na pewno dętym, ale drewnianym czy blaszanym? Wykonany jest z metalu, więc... Nie! Jest dętym drewnianym. Wynika to ze sposobu zadęcia, czyli sposobu wydobycia dźwięku w instrumencie. W dętych drewnianych odbywa się to za pomocą stroika, najczęściej drewnianego - jak w klarnecie, oboju, fagocie. I mimo że zbudowany z metalu zalicza się właśnie do tej rodziny. Wyewoluował z klarnetu, a zbudował go około 1841 roku niemiecki konstruktor [Adophe Sax](https://pl.wikipedia.org/wiki/Adolphe_Sax). Nie zakorzenił się jednak w muzyce klasycznej, choć usłyszeć go można w sławnym [Bolero](https://www.youtube.com/watch?v=E9PiL5icwic) [Maurice Ravela](https://pl.wikipedia.org/wiki/Maurice_Ravel).

Występuje w kilku odmianach w zależności od możliwych wysokości dźwięku wydobywanych przez instrument. Jest ich formalnie 9, lecz praktycznie w __jazzie__ i innych gatunkach wykorzystuje się 4 - *sopranowy*, *altowy*, *tenorowy* i *barytonowy*. Ten pierwszy jest traktowany jako dodatkowy, obok tenoru lub altu, ten ostatni jest stosunkowo rzadki. Wprawne ucho wychwyci jaki instrument w danym momencie gra - *alt* jest bardziej metaliczny i donośny, *tenor* stonowany, a *baryton* fascynująco wibrujący.

Powszechnie __saksofon__ pojawił sie w [Big Bandach]({{<ref "/history/big_band/index.md" >}}) w sekcjach instrumentów dętych - zazwyczaj od 2-5 muzyków grających na różnych odmianach. Tam też pojawił się jako instrument solowy podczas improwizowanych solówek sławnych instrumentalistów. Lista sławnych, znaczących i tych mniej znanych saksofonistów jest ogromna. Ograniczę się więc do wymienienia tylko kilku z nich - właściwie bogów tego instrumentu:

{{< figure src="../../media/image/charlie_parker.jpg" alt="Charlie Parker" caption="alt - CHarlie Parker" >}}
{{< figure src="../../media/image/john_coltrane.jpg" alt="John Coltrane" caption="tenor - John Coltrane">}}
{{< figure src="../../media/image/gerry_mulligan.jpg" alt="Gerry Mulligan" caption="baryton - Gerry Mulligan">}}