---
title: "Take Five"
date: 2024-02-25T08:34:53+01:00
subtitle: hymn cool
summary: hymn cool
description: hymn cool
styl: cool
type: standards
year: 1959
draft: false
---
Na początek anegdota. W czasach PRL-u, w miastach akademickich na weselach często dorabiali sobie studenci Akademii Muzycznych. A to mieszanka wybuchowa - młodość, alkohol i kompetencje muzyczne. Gdy towarzystwo na sali stawało się coraz bardziej pijane i namolne serwowano im ni to walc ni to polkę: __Take Five__. W czym rzecz. Otóż utwór skomponowany jest w tempie 5/4, co nawet dla __jazzu__ w latach 50-tych było nietypowe. Walc jest na na 3/4 a polka na 2/4. Pijanemu towarzystwu plątały się nogi próbując to zatańczyć. Podobno dochodziło do rękoczynów, ale śmiechu było co nie miara.

Utwór skomponował __Paul Desmond__ - członek zespołu __Dave Brubecka__. Zainspirowany był dziwnymi rytmami, które muzycy usłyszeli podczas trasy koncertowej po krajach Eurazji. Wydany na singlu nie odniósł wielkiego sukcesu, ale z czasem jego popularność tak wzrosła, że obecnie jest najlepiej sprzedającym się singlem __jazzowym__ w historii.

A teraz sami sprawdźcie, czy potraficie to zatańczyć:

{{<youtube "watch?v=ryA6eHZNnXY&list=PLMxkpnetcodMI06cGhDnJWIu86POfn-JJ&index=3">}}

{{<figure src="../../media/musescore/take_five.svg" alt="Giant Steps">}}